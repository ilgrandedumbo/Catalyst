<h1>EcoLoop</h1>

<h2>Indice</h2>

- [1. Perché EcoLoop?](#1-perché-ecoloop)
- [3. Quali sono i nostri obiettivi?](#3-quali-sono-i-nostri-obiettivi)
- [4. Target](#4-target)
- [5. Funzionalità Chiave](#5-funzionalità-chiave)
- [6. Benefici](#6-benefici)
- [Crediti](#crediti)

## 1. Perché EcoLoop?

Le città moderne affrontano una sfida crescente: la **gestione** dei rifiuti urbani. Le nostre case sono sempre più piene di elettrodomestici e oggetti con ciclo di vita relativamente breve. Davanti ad un *malfunzionamento*, o alla *necessità di rinnovo*, la soluzione a minor costo per il cittadino è la sostituzione, che genera nuovi rifiuti. Spesso oggetti ancora in buono stato vengono gettati nei cassonetti, o abbandonati nelle strade. I *servizi di ritiro* sono poco accessibili a chi non è dotato di macchina; la vendita e lo scambio sono difficoltosi per i nuovi arrivati in città. Ci si appella al *“buon senso civico”* del cittadino affinché smaltisca correttamente, senza alcun tipo di incentivo alle azioni sostenibili. Questa situazione genera sprechi, aumenta l'impatto ambientale e priva le comunità di beni che potrebbero essere ancora utili.

EcoLoop propone un’*ecosistema* che combina il concetto di **Thrift Store** con la logica di **Riciclo Incentivato**, creando un *loop* trasformando un dovere in un'esperienza gratificante, sostenibile e socialmente arricchente.

## 3. Quali sono i nostri obiettivi?

- **Ridurre** i rifiuti urbani ingombranti promuovendo sia lo smaltimento corretto che il riuso e recupero.
- Incentivare i cittadini tramite un **sistema di punti** (moneta virtuale), con cui comprare beni da altri utenti, oppure riscattare dei premi offerti da aziende del territorio, enti di trasporti pubblici, musei e attività culturali. (sistema ispirato a Microsoft Rewards).
- Promuovere **condivisione e solidarietà**, educando al riciclo e trasformando la sostenibilità  in un’abitudine quotidiana.
- Semplificare l’**accesso ai servizi locali** rendendo più immediata la raccolta porta a porta e l’utilizzo delle isole ecologiche.

## 4. Target

Il target di riferimento di EcoLoop è ampio e trasversale. Comprende famiglie attente al risparmio e alla riduzione degli sprechi, cittadini in possesso di oggetti non più utili, giovani interessati a modelli di consumo circolari e appassionati di oggetti vintage e unici.

## 5. Funzionalità Chiave

- **Marketplace Circolare:** Piattaforma dedicata alla vendita e allo *scambio* di oggetti ancora utilizzabili, con possibilità di ricerca avanzata per categoria o per stato di conservazione dell’articolo.
- **Smaltimento Facile:** Una volta pubblicato l’annuncio, allo scadere di un tempo prestabilito o su richiesta del venditore, AMSA verrà notificata per avviare la procedura di *raccolta porta a porta* o per indirizzare l’utente verso l’Isola Ecologica più vicina. Viene generata anche una certificazione digitale che attesta l'avvenuto riciclo, utile per raccogliere dati sulla città.
- **Sistemi di incentivi:** il meccanismo si basa su una *valuta virtuale (punti)* che gli utenti possono guadagnare attraverso le proprie azioni. I punti possono essere utilizzati per acquisti o convertiti in premi sostenibili, come buoni per il trasporto pubblico, sconti presso mercati locali, ingressi a iniziative culturali o altre esperienze a ridotto impatto ambientale.
- **Community e Gamification:** classifiche, badge e sfide mensili per ottenere punti bonus; eventi di scambio per favorire l’interazione sociale; possibilità di partecipare in squadre (famiglie, classi, team sportivi).
- **Mappa Interattiva:** aiuta gli utenti a trovare i punti di raccolta e/o a trovare dove un altro utente si trova per effettuare uno scambio

## 6. Benefici

Il progetto mira a ridurre l’impronta ecologica e la produzione di rifiuti, generando risparmi economici per i cittadini. Crea **nuove opportunità** per le aziende partner, valorizzandone l’impegno sostenibile. Rafforza i **legami sociali** all’interno della comunità, stimolando collaborazione e senso di appartenenza. Infine, promuove una **percezione attiva** e partecipata del cambiamento, trasformando la sostenibilità in un’abitudine condivisa.

## Crediti

**Progetto sviluppato da:**

- Irusta Luis
- Moscovici Nadav
- Pacilli Giosia
- Papini Niccolò
- Santovito Chiara
- Sardelli Sofia
